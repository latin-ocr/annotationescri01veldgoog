8

moribus defuncti severe sententiam ferebant, sic in historiarum
scriptore ut laude dignus sit judicis duaepraesertim virtutes
requiruntur, ut sit certus et candidus. Quas in Suetonio
reperiri omnibus qui vitas duodecim Caesarum legerunt in
confesso est.

Plurimos enim quide principum historia ei suppetebant
fontes prudenter adiit et ex iis ordine interrogatis maxima
cum cura verum deduxit.

Non solum senatusconsulta et acta diurna, scripta aliorum
et orationes sed etiam imperatorum ipsorum commentarios,
litteras, orationes, leges, diplomata, rationaria imperii, edicta
et laudationes prae manibus habuit Praeterea rumores aulae

et populares, aulicorum fabulae adsumuntur, diu pensantur

et ex cunctis id quod verum vel verisimile videtur saepe
post acutam et ingeniosam disputationem constituitur. Rem
denique perspectam recte et nude, nihil reticendo vel tegendo
incorruptus et severus judex exponit.

Imo severior quam lenior videtur fuisse, quippe qui
principum vitia quam apertissime ostenderit. In viro autem
aulicis familiari et qui ipse principum servitio erat adstric-
tus magis etiam id laude dignum Videntur enim mihi im-
peratores, qui cum Tranquillo vixerunt, cum decessores
suos adeo ex vero describi viderent, pluries secum agitasse
quid scriptor tam candidus de se judicaturus esset. De iis
tamen quod notum est nihil tradidit. Tacere malens
quam blandiri morte Domitiani libros de vitis (laesarum
clausit.

Ob quam elocntionis brevitatem et puritatem, in narrando
fidem ac diligentiam, mirum non est Suetonium saepe a doctis

 

